import { Meta } from '@storybook/addon-docs';
import { Link } from '@sk-web-gui/link';

<Meta title="Intro/Intro" />

# Introduktion

På denna sida hittar du Sundsvall kommuns grafiska identitet, våra standardiserade webbkomponenter och får en guidning för hur dessa komponenter bör användas.

Designsystemet är under ständig utveckling och kommer fortsätta att växa med tiden. Vi jobbar kontinuerligt med att uppdatera och implementera nya komponenter vartefter nya behov identifieras. Behöver du hjälp med att komma i gång eller saknar du komponenter? Hör av dig till diggin@sundsvall.se.

## Varför förhåller vi oss till stilguiden?

Genom att använda stilguiden som grund blir arbetet med både design och utveckling mer kostnadseffektivt och våra digitala tjänster blir mer tillgängliga och enhetliga. Vi behöver alltså inte uppfinna hjulet om och om igen.

När vi utvecklar nya webbar och tjänster är det viktigt för oss att det blir tillgängligt för alla våra användare/besökare oavsett deras förutsättningar och tidigare erfarenheter. Därför jobbar vi med utgångspunkten att alla våra komponenter ska vara tydliga och enkla att använda. Vi låter informationen stå i fokus och är konsekventa i vår design. Oavsett vilken plattform användaren besöker ska hen känna igen sig och förstå att det är just Sundsvalls kommun som är avsändaren. Detta gäller både för våra externa och interna plattformar.

## Tillgänglighet och tydlighet

Vi förhåller oss alltid till WCAG:s riktlinjer när vi skapar nya komponenter. Användaren ska kunna ta del av informationen oberoende av sina förutsättningar. Informationen ska stå i fokus och det grafiska får inte ta över. Detta för att den information som presenteras ska vara så enkel att tolka som möjligt. Fokus ska ligga på enkelhet och tydlighet.

Vi ser riktlinjerna kring tillgänglighet som en möjlighet att inkludera fler, oavsett tidigare erfarenhet och förutsättningar.

Läs mer om riktlinjerna för tillgänglighet här: <Link external href='https://webbriktlinjer.se/riktlinjer/'>https://webbriktlinjer.se/riktlinjer/</Link>

Läs mer om <Link external href='https://www.w3.org/TR/WCAG21/'>Web Content Accessibility Guidelines version 2.1</Link>

## Figma

För att snabbt kunna återanvända designkomponenter till nya utvecklingsprojekt behöver vi ha ett standardiserat sätt att arbeta. Därför använder alla våra designers Figma för att ta fram skisser och klickbara prototyper på nya gränssnitt samt för att leverera färdiga skisser för utveckling.
